---
title: Çam
description: Öz Türkçe Sözlük - Çam
type:
  - isim
category:
  - Bitki bilim
synonyms:
  - çam
  - çamgiller
  - pinaceae
variants:
  - Karagay
  - Şam
---
Ön Türkçe \*çam?

Nişanyan ve Eren, sözcüğün Arapça şam "mum" sözcüğünden geldiğini iddia eder. Eren, Arapçadan Türkçeye Ş>Ç değişiminin yaygın olduğundan söz eder. Sözcüğün asıl kullanımının şam/çam ağacı biçiminde olduğunu belirten Nişanyan ve Eren, sözcüğün "mum ağacı" gibi bir anlamdan oluştuğunu söylerler (3 Ağustos 2025 itibari ile)

Buna karşın Gülensoy Anadolu ağızlarından; **çama&#32;**"toplu, kümeli olan şey, demet", **çamçak&#32;**"ağaçtan oyularak yapılan büyük kaşık" gibi  sözcükleri örnek gösterir. Aynı zamanda **çomruk&#32;**"tomruk" sözcüğünün de göz ardı edilmemesi gerektiğini ve bu sözcüklerin ortak bir kök ile yorumlanması gerektiğini savunur.

Bunun yanında Ş>Ç ses değişimine karşı çıkar ve niçin şamdan, (şam + dan), şafak, Şam (başkent) gibi sözcüklerin de değişime uğramadığını sorgular.

Bu doğrultuda şam sözcüğünün çamdan ayrı bir kök olduğunu söyler.

Dolayısıyla Türkçe kabul edilebilir ancak nihai kökünün anlamı belirli değildir.

Sözcüğün Kakas ve Şor dillerindeki hâli olan şabal yüksek olasılıkla bir +Al ekiyle oluşmuştur ve çamdan çok çam yaprağı anlamı taşır.

---
title: aal
type:
  - isim
variants:
  - āl
  - al
---
**T.T. al**

> Çoğu erken dillerde "ak" ve "kara"dan sonra üçüncü rengi belirten sözcük "renkli, alaca" ve "kırmızı" anlamlarını taşır. Karş. **İspanyolca** _colorado_ "1. renkli, 2. kırmızı". Ayrıca **Sanskritçe** _rāga,_ **Farsça** _rang_ "1. renk, özellikle al renk, 2. düzen, hile". (Sevan Nişanyan, 4 Ağustos 2025 itibari ile)

## **Renk, Kırmızı**

Clauson: bu kelimenin Moğolcaya, hükümdarların belgeleri mühürlemek için kullandığı **çin kaynaklı kırmızı mürekkebin rengi** anlamında girmiş bir alıntı sözcük olduğunu belirtir.

> al sang -> kırmızımsı sarı (8.y.y.)

>  hükümdarların sancaklarının yapıldığı ve yakınlarının eyerlerinin kaplandığı turuncu renkli brokar (değerli kumaş). **Turuncu&#32;**(11.y.y. Dîvânu Lugâti't-Türk)

Oğuz Kağanın belirli metinlerde al közler "al gözlü" biçiminde tasvir edilmesi ala > ela gibi bir ses değişimine işaret edebilir.

Renk anlamı [aala](/pt/aala) sözcüğünün kökü olarak karşımıza çıkar.

## **Hile**

Sözcüğün bu anlamından bir çok Türk dilinde kelimeler türetilmiştir.

Kırmızı > hile geçişi ilginç bir biçimde yaygındır. Bkz. Farsça rang

Ancak Farsçanın aksine Clauson burada sözcüğün asıl anlamının nötr olduğunu ifade edip sözcüğün "yöntem" anlamıyla başlayıp ardından "hile" anlamını kazandığını söyler.

> yeg **a:lığ** bulıšğalı: una:ma:du:klar - iyi bir **yöntem** bulmakta anlaşamadılar  (8.yy.)

Budist metinlerde Sanskritçe "faydalı ve ustaca yöntem" anlamına gelen **upāya** sözcüğü Eski Uygurcaya al çeviş veya al altağ olarak çevrilmiştir.

Sonradan 11.yyy.da Kaşgarlı Mahmut sözcüğü "hile, aldatmaca" anlamına bağlar. 

> a:lin arsla:n tuta:r - hile ile aslan tutulur (Dîvânu Lugâti't-Türk 1.yy.)

> bütün čın turur hič alı yok ukuš - Anlayış tam gerçektir, onda hiç hile yoktur (Kutadgu Bilig 11.yy.)

Sözcük çağdaş Türk dillerinde ekleşmiş hâlleri ile varlığını korumaktadır. Karaçay Balkarca **aldam** "yalan", Uygurca **aldam&#32;**"hile", Türkiye Türkçesi **aldat-**, **aldan-**  vs.

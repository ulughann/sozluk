---
title: aalaa
description: 'Ön Türkçe Sözlük : aalaa'
type:
  - sıfat
variants: []
---
**T.T. Ela, Ala**

Alacalı, benekli, lekeli, karışık renkli anlamlarına gelir ancak iki yüzlü, hain, art niyetli, gizli düşüncelere sahip gibi mecazi anlamlar da tarihi süreçte sözcüğe yüklenmiştir.

Bu sözcük [Aal](/pt/aal) "kırmızı, renk" sözcüğünün tekrarı biçiminde oluşturulmuştur. Tarihi kaynaklara bakıldığında sözcüğün ikinci ünlüsünün de uzun olduğu bellidir. Clauson da sözcüğü aalaa olarak alır ancak bir etimoloji sunmaz.

Aal aal -> aalaa

 Nişanyan'a göre bu sözcük [+Il](/pt/-ekler/-Il) ekinin bozulmuş bir türevi olabilir ancak bunun için kanıt yoktur.

Ayrıyeten, sözcüğün uzun ünlü ile yazıldığını göstermek için kullanılan Türkmence aala sözcüğü yanlıştır, Türkmence sözcük ala biçiminde kısa yazılır. Sözcüğün Halaçça dışında uzun yazıldığı bir yer yoktur. Karahanlıca ve daha öncesi yazımları ise alaa veya aalaa biçimindedir.

> a:la: atlı:ğ yol teŋri: men - Ben alaca atlı yol tanrısıyım (Irk bitig 8.yy.)

> kayu kišinig eti ala bolsar - kişinin teni alacalı/lekeli olursa (Uyğ. vııı ff. Civ. 8.yy.) (Burada vitirigo gibi bir hastalıktan söz etmek için kullanılmıştır)
